Project Day7


Για την εφαρμογή παρεμβάσεων (διαγραφή, υψηλή προτεραιότητα, απενεργοποίηση κτλπ.) σε πολλαπλά σημεία, υπάρχουν 2 τρόποι. Ο πρώτος τρόπος είναι μέσω της δημιουργίας πολυγώνου. Πατάτε στο εικονίδιο που απεικονίζει πολλαπλές πινέζες ακριβώς δεξιά από το κουτί του διαλόγου και μετά στο μικρότερο εικονίδιο του πολυγώνου που εμφανίζεται. Χρησιμοποιώντας το ποντίκι και το αριστερό κλικ σχηματίζετε μια περιοχή η οποία θα συμπεριλαμβάνει τα σημεία στα οποία θέλετε να προσθέσετε παρεμβάσεις. Παρακαλώ φροντίστε να είναι ενωμένες όλες οι γραμμές του πολυγώνου ώστε να σχηματιστεί μια ενιαία περιοχή. Τώρα, μπορείτε να κάνετε δεξί κλικ σε οποιοδήποτε σημείο που βρίσκεται μέσα στη περιοχή που δημιουργήσατε και ότι διαλέξετε θα εφαρμοστεί και στα υπόλοιπα σημεία που βρίσκονται μέσα στη περιοχή που σχηματίσατε. Για να φτάσετε στο ίδιο αποτέλεσμα αλλά με τον δεύτερο δυνατό τρόπο, πατάτε στο εικονίδιο που απεικονίζει πολλαπλές πινέζες ακριβώς δεξιά από το κουτί του διαλόγου και μετά στο μικρότερο εικονίδιο της πινέζας που εμφανίζεται. Με το αριστερό κλικ διαλέγετε τα σημεία, πατάτε δεξί κλικ σε οποιοδήποτε από τα επιλεγμένα σημεία και διαλέγετε τη παρέμβαση που θέλετε να προσθέσετε. Όλα τα επιλεγμένα σημεία θα λάβουν την ίδια παρέμβαση. 
