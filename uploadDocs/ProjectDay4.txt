Project Day51

Για να διαγράψετε ένα σημείο, κάνετε κλικ με το ποντίκι σας στο πράσινο εικονίδιο της πινέζας που βρίσκεται στη δεξιά μεριά του project day page, ακριβώς κάτω από τη μπάρα αναζήτησης σημείων.  Στο παράθυρο που σας εμφανίζεται πατάτε πάνω στο σημείο που επιθυμείτε να διαγράψετε και στη συνέχεια πατάτε τον γκρι κάδο που βρίσκεται στη κάτω δεξιά γωνία του παραθύρου. Για να ολοκληρώσετε τη διαδικασία διαγραφής πατάτε το “ΟΚ” που εμφανίζεται στο κουτί του διαλόγου στο αριστερό τμήμα του project day page. Εναλλακτικά, μπορείτε να κάνετε δεξί κλικ πάνω στο σημείο πάνω στο χάρτη και να πατήσετε διαγραφή και πάλι “ΟΚ” στο κουτί του διαλόγου.

Για την πολλαπλή επιλογή σημείων, υπάρχουν 2 τρόποι. Ο πρώτος τρόπος είναι μέσω της δημιουργίας πολυγώνου. Πατάτε στο εικονίδιο που απεικονίζει πολλαπλές πινέζες ακριβώς δεξιά από το κουτί του διαλόγου και μετά στο μικρότερο εικονίδιο του πολυγώνου που εμφανίζεται. Χρησιμοποιώντας το ποντίκι και το αριστερό κλικ σχηματίζετε μια περιοχή η οποία θα συμπεριλαμβάνει τα σημεία στα οποία θέλετε να προσθέσετε παρεμβάσεις. Παρακαλώ φροντίστε να είναι ενωμένες όλες οι γραμμές του πολυγώνου ώστε να σχηματιστεί μια ενιαία περιοχή. Για να φτάσετε στο ίδιο αποτέλεσμα αλλά με τον δεύτερο δυνατό τρόπο, πατάτε στο εικονίδιο που απεικονίζει πολλαπλές πινέζες ακριβώς δεξιά από το κουτί του διαλόγου και μετά στο μικρότερο εικονίδιο της πινέζας που εμφανίζεται. Με το αριστερό κλικ διαλέγετε τα σημεία που επιθυμείτε.
